---
layout: post
title:  "Žabí křest"
date:   2005-02-01 11:35:02
categories: hudba
---

Dne 29. ledna L.P. 2005 se konal v pražské Modré Vopici fanoušky dlouho a netrpělivě očekávaný křest nového CD kapely Žabí majer s názvem <i>Člověkomlejnek</i>. Ačkoli venku byla pořádná zima, uvnitř klubíku bylo pěkně teploučko a také pěkně plno - kdo nepřišel včas, už většinou neměl šanci si někde sednout. To ovšem skalním příznivcům ani trochu nevadilo a rádi zůstali dobrovolně postávat na pogoplácku před podiem.

Akci zahájili před devátou hodinou večerní Vyčůrat a spát svým stabilně skvěle svižným vystoupením a po nich už přišli na scénu Žabáci. Popíjející omladinu obšťastnili samozřejmě povětšinou písničkami z nového CDčka, ale nechyběly rozhodně ani největší pecky z toho minulého, jež nese název Par taho wat.

Během asi hodinu a čtvrt trvajícího hraní (asi v polovině pochopitelně přerušeného křtem) se k podiu stahovalo stále víc lidí a kotel byl místy fakt dost nebezpečný :). Nicméně celá akce dopadla na jedničku s hvězdičkou, takže kdo nepřišel, prohloupil a má za úkol přijít příště :).

{% include googlePhotosFotogallery.html galleryId='fy9m89iozNVjixRB6' %}