---
layout: post
title:  "Bogota v barvách"
date:   2012-12-01 00:00:00
categories: cestování
---

Bogota. 2625 m.n.m. Hlavní město Kolumbie. Žije zde přibližně stejný počet lidí jako ČR. Město i přes svou velikost pěkné (alespoň v částech, které jsem navštívil), průchozí (i když autobusy většinou pohyb dost urychlí) a značně žijící. Člověk neustále naráží na nějaké akce, byl jsem tu na přednáškách o LHC a na výstavě fotek z fotografického maratónu a když se zrovna nic neděje, je tu pár zajímavých muzejí k návštěvě (klíčové slovo pro další průzkum je ‘Botero’).

Každou neděli lze vyrazit na bleší trhy a tam lovit objektivy pochybných kvalit za dumpingové ceny. Nebo na ranní cyklojízdu po jednom z velkých bulváru procházejících městem. V pátek odpoledne jsou v centru pouliční představení. Demonstrace jsou na pořadu dne snad obden, stačí si vybrat téma. A občas je doprovází nejen policejní pořádkové síly, ale i policejní kapela a vesele vyhrává do kroku :).

Lidé jsou tu jako v celé Kolumbii extrémě milí a neustále připraveni pomoci, snažíc se, aby se tu turistovi líbilo a nic zlého se mu nestalo. Když turista neví, snaží se ze všech sil poradit (i když lítání od čerta k ďáblu a zpět turistu časem začne dost iritovat), a když si to turista šněruje s foťákem v ruce směrem k problémovým místům, tak se mu s velkou pravděpodobností dostane několika varování, že si tam má dávat pozor :).

Super zážitek také byl, když jsme se vetřeli na turistickou prohlídku města, kde jednou ze zmiňovaných atrakcí byly sochy sedící na střechách domů v centru. Když jsme se dál zajímali, jak že se autor těhle děl jmenuje nejenže jsme dostali jeho jméno (Jorge Olave), ale i přibližné umístění obchodu s jeho dalšími díly (pár bloků tam, dům s banánem?). Po menší bojovce a větším vyptávání jsme tam opravdu dorazili a když jsme nahodili jméno umělce a že jsme viděli sochy, tak se z ničeho nic zjevil i sám umělec a pozval nás na prohlídku svého ateliéru.

Strávil tu týden a pak jsem vyrazil poněkud neplánovaným směrem, kousek zpátky na jih, do jedné eco joga vesnice.

{% include googlePhotosFotogallery.html galleryId='8DS8k3FTfnupprRQ8' %}
