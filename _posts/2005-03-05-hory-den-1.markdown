---
layout: post
title:  "Hory: den první - příjezd"
date:   2005-03-05 20:40:12
categories: hory
---

Na cestu jsme vyrazili s mírným zpožděním v půl dvanácté, poté co se nám podařilo většinu auta zaplnit batohy, igelitkami a lyžemi. Až do Nových Pak jsme dorazili naprosto bez problémů, s jedinou kafe pauzou kdesi u Jíčína. Pak začaly drobné zajížďky do různých směrů, jak jsme se snažili trefit správnou cestu. Nakonec se ale objevily cedule ukazující směr na Pec pod Sněžkou a podle nich jsme dorazili v pohodě až do cíle v Malé Úpě.

Jediné co nás během našeho kličkování směrem na Krkonoše začalo trápit byl hlad. Zpočátku jsme všechny ne 100% vyhovující restaurace míjeli s tím, že tuhle ještě ne, ta příští bude lepši. Bohužel úroveň se neustále snižovala, takže po půl hodině jsme se rozhodli zastavit u první na kterou narazíme. Byla zavřená. Další plně obsazená. Následující nekuřácká. Ale co hlad je hlad a vedle byla kavárna. Jak jsme bohužel po jídle zjistili, křísnutá s cukrárnou, takže také nekuřácká.

![Honzíček](https://lh3.googleusercontent.com/xCFUnQ2xoS7lqOTN-DqHwPjlbXg2NTekzabxaI8gbmz_9cknQfgBUV91GQzDJKaB7W_ri7ijvM_H7iwOzs9aK-pqG6BImZuQXmCRl8wDPLKrxBgiiEIzB17qEDldSA00tIyMfuYu8e1lQ5foeEG59pSNnR2CqHmJ09UJZc8GYYX5IwKzk3ChXrEbOumTqjQuqOv4m7IU_PKnGSWEl06qsbm7g3qrEXim2ctZmygvjv3H-kOtKHg18K85-nq9KRACk6EnUaQMXL7JfyeUnclAmcB9-YLiw6cF62YEtfQvw3DIuomb6m7_7TGWLayBsnt7uBaKvVmhbA_GB4DFBJjuG6dNTnp8FW1GJ5uyEX7BceKJ2Yavx8vtlawROMfl9CuhM-9VJX_XY3i8QhGo9S-TM7qavu5K-x-zG3qcjsO-ggOuMfBIer35xab4v1hmeWF_iToLEzFJSXc-wS4szZeTDpMbBb9rp9uvmUU35WSIdncspjDh4YWmKhso2HIl7HJreLnsl4gEECda_NhJ7Bo6jyRip1MsyTjSeBQjppQsHcTr7humN7VZlxdHv2J3QqL5BtpQ5sMlZXhjJ0yPTvZXIFJtzDE2aCKsJmJ6aDwV2JLQpshWnvKN=w240-h320-no){:class="img-responsive"}

No ale každopádně už jsme na místě a večer jsme strávili spokojeně čtením knih, i když pokud udržíme dnešní tempo, tak ve středu už nebude co číst :(.