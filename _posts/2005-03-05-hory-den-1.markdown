---
layout: post
title:  "Hory: den první - příjezd"
date:   2005-03-05 20:40:12
categories: hory
---

Na cestu jsme vyrazili s mírným zpožděním v půl dvanácté, poté co se nám podařilo většinu auta zaplnit batohy, igelitkami a lyžemi. Až do Nových Pak jsme dorazili naprosto bez problémů, s jedinou kafe pauzou kdesi u Jíčína. Pak začaly drobné zajížďky do různých směrů, jak jsme se snažili trefit správnou cestu. Nakonec se ale objevily cedule ukazující směr na Pec pod Sněžkou a podle nich jsme dorazili v pohodě až do cíle v Malé Úpě.

Jediné co nás během našeho kličkování směrem na Krkonoše začalo trápit byl hlad. Zpočátku jsme všechny ne 100% vyhovující restaurace míjeli s tím, že tuhle ještě ne, ta příští bude lepši. Bohužel úroveň se neustále snižovala, takže po půl hodině jsme se rozhodli zastavit u první na kterou narazíme. Byla zavřená. Další plně obsazená. Následující nekuřácká. Ale co hlad je hlad a vedle byla kavárna. Jak jsme bohužel po jídle zjistili, křísnutá s cukrárnou, takže také nekuřácká.

TODO TK
<img src="images/zpravy/honzicek.jpg" border="0">

No ale každopádně už jsme na místě a večer jsme strávili spokojeně čtením knih, i když pokud udržíme dnešní tempo, tak ve středu už nebude co číst :(.