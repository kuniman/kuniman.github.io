---
layout: post
title:  "V Andách – Cuenca a Quito"
date:   2012-10-01 00:00:00
categories: cestování
---

Po návratu z Galapág jsme se zas vrátili k pozemní dopravě, i když človíček pobíhající okolo našeho nástupiště, řvoucí že byl okraden a dovolávající se policie nám na pocitu bezpečí moc nepřidal. Stejně tak řidič mikrobusu, který pak “bavil” cestující  historkami o tom, jak byl kde který autobus přepaden. Ale co, do našeho dalšího cíle, Cuency jsme dorazili včas a v pořádku. Po prozkoumání města jsme se další den vydali navštívit největší ekvádorské pozůstatky po kultuře Inků. S Machu Picchu se to sice nedá ani zdaleka srovnávat, ale výlet to byl zajímavý. A mají tam skálu, co má tvar jako hlava Inky. Prý :). Viz foto.

Po dni kultury jsme vyrazili pro změnu do přírody a navštívili národní park Cajas. Vyznačuje se velkým množstvím jezírek a jezer a nadmořskou výškou okolo 4000m, takže i když jsme za celý den ušli asi jen 9 kilometrů, viděli jsme spoustu vodních ploch a díky zdolanému převýšení se dostavil i dobrý pocit z podaného výkonu :).

Za odměnu jsme se proto vydali navštívit nedělní trhy v okolních vesničkách, kde si někteří zakoupili autentický panamák, aby ho pak mohli po celý zbytek cesty nosit v ruce a povalovat v hotelech. Tím jsme také vyčerpali naše plány pro Cuencu a okolí a tak jsme s krátkou zastávkou v Latacunze vyrazili do našeho dalšího cíle, do hlaniho města Ekvádoru, do Quita.

[Fotogalerie]

[Fotogalerie]: https://github.com/mojombo/jekyll
