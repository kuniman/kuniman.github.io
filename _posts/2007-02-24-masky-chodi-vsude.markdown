---
layout: post
title:  "Masky chodí všude ..."
date:   2007-02-24 13:13:42
categories: cestování
---

Stejně jako v Praze a v Kostnici, i tady se o víkendu konal karneval (aka masopust). V sobotu byl průvod jednotlivých povozů, v neděli znovu, ale už jen 15 nejlepších. V úterý pak vybírali vítěze a druhého, kteří budou mít po následující rok titul Král a Královna karnevalu. Vytvoří také jakousi látkovou sochu, která se pak za rok, při vyhlašování dalších vítězů spálí. Je ale jisté, že už to nebudou znovu ti samí, protože oni se už během příštího ročníku nemouhou zúčastnit soutěže a mimo soutěž jedou vždy na konci průvodu.

To jsou myslím kompletně všechny informace, co jsem tu o karnevalu zjistil.

Většina normálních lidí jde na průvod jen tak, podívat se a pak vyrazit po hospodách. V převleku bývají většinou jen úplně malé děti a pak pár šílenců, jako např. my. Tak doufám, že mě nikdo nezabije, že jsem ty fotky publikoval :).