---
layout: post
title:  "Víkend na slunci a větru"
date:   2007-06-05 20:44:35
categories: cestování
---

Tak jsem se konečně letos poprvé spálil :). No dobrá, i vykoupal v moři, ale to zas tak není vidět, ta trocha soli se smyla docela rychle. No a teď detaily ohledně kde a jak.

V pátek večer jsme vyrazili každý po své ose do delty řeky Ebro. Někdo jel podle mapy a dorazil v klidu, někdo zas podle navigace a neustále se ztrácel a přejížděl výjezdy z dálnice. Kdo je kdo snad netřeba rozmazávat :). Nakonec jsme se tam, hluboce po půlnoci, sešli.
 
Když jsme se ráno probudili, bylo naprosto ideální počasí na kite (tzn. fučel vítr jak zběsilý). Ale jelikož bylo i nádherné počasí, tak jsme se přesunuli až na konec pláže a tam si užívali slunce a vody. Odpoledne jsme pak strávili teoretickým studiem (očumováním) a praktická cvičení byla nakonec odložena na příště :). V neděli ráno jsme si pak už jen jednou zaplavali v moři a vyrazili jsme zpět, tentokát až do Tarragony společně.