---
layout: post
title:  "Tak jsem dorazil a zabydluju se"
date:   2008-09-17 10:38:29
categories: cestování
---

Do Sao Paula jsem přilětel v půl šesté ráno a na letišti mě vyzvednul jeden človek z práce, takže nebyl problém, ješte před začátkem pracovní doby, hodit věci na hotel a být hned zčerstva zapojen do práce. A to jsem si plánoval, jak si tu ještě udělám týdenní dovolenou :(. Ale co, mé zapojení stejně bylo spíše symbolické. Přece jen cesta a časový posun udělali své a tak jsem se po obědě sbalil a šel spát. Časový posun jsem zažil poprvé a docela mě překvapil. Prvních pár dní jsem už v deset večer padal únavou a ráno jsem se probouzel kolem šesté hodiny. Já! Kolem šesté!! Hrůza!!!

Ze začátku mě na pár dní ubytovali na hotelu, pak se ale jeden ze zdejších Španělů vydal domů, takže jsem dočasně zabral jeho apartmán. Vrací se na konci září, takže do té doby musím najít nějaké další bydlení. Zatím to vypadá nadějně, byl jsem se podívat na dva pokoje a už druhý se mi docela zalíbil. Má okno, internet a je k dispozici hned. Tzn. základní podmínky splňuje :). Zítra bych měl jít podepsat smlouvu a zaplatit zalohu, takže pokud se nic nezhatí, tak se budu v neděli stěhovat. Což je úplně přesně včas, protože Španěl by se měl vracet v pondělí.

![Ložnice](https://lh3.googleusercontent.com/4lPwYcBFFido5N0ZD2LNWrhpXxMkdyLia1zLqe5PjzgSh3njiTJ_XriOvuCAxnrboxNmTWJXlS1gYKNQjiKJCbXdoGyO8_rk5-UjSbcOHsg4DCPyfDtgtMcA7YzqFJLFM9vDN2-Sw3VcSOHu2dkdlfTCAQL-HgH9pBT87Fmh3d6QcTCLOkunkDjJPhm2VygNIOW-jEe4bGxsaku-AtfTENJUdSxTlf4AyRAjtTNqNDYNE8uiXmhkwWpluJOmEzpI7qY-sfFFApbTrccp4Os4CHFlMGrHTmNi0NKbi9T9QhVbf0_g1FM7YUlR8yLm3VKIlSxO87tZPfjgniy49V1lryEuHdWGajF08FE9nkvxKmzQof9d3bdExHkjST8FpkIJyD0i6r_1G1le87uvjteJJxQwJGW-gwf_n6_VtXCwgafaFdWueyrkds550l9DsPvk8l8D9cOo0ochW3kIaZ7wF-wiYRcUeMCBMdx6dS-iWxQADywQjhkIfiWqCLdKRAR-djq9NpnxLq-gMbH_Gjh-QBkXLs5Asp4occsOfLW3Uzmhsg1W9cN6Vx-oLfWXd5ycDAJv2HDEDwp7id9UJcs6bz5GpXIxjZe80GHPkKrUfCcmd22uzgj9=w640-h427-no){:class="img-responsive"}
![Obývák](https://lh3.googleusercontent.com/Uiax-ZZ15z-1gdLk7Ir67dn_LJp4AcmIaZaScwywgxLiJPpTgn8gvvH-Z4gsnU0ZO_dN1Vvd1xpKPh1-JUrFN4rXcbJweyc_rfmmCNhB4iarYiaiOIyWMTi9NRYUlh6oy-hzHzgB1HKDA6CAOIiQE0iW63klqd2yUgL8mZpCtzsbQDIcFG-Ec1H6TKZZuF1pzOE44J1_x_jekeoMDzzEiSdKsqqLac3HuFbFbjOQ93sD0YTzXQteBBuu8exSYGPnbOxRcM3X05g-4kMVtWGmlq9Z1ke-1RjAcxH2TsmvmZWeVWgSwrATpt7R6iJcwi6UC0BzA1Uue_byH2oqOpfGS49QX7izVvCVydL_j8R8ci-mnRw0n7n5KndZz48A4_l5UhV46NtDiXqYBA3wzMN7SgS-QmZdnnxJgz776-BZgfCDMAlXZlFbaZh4AX0HIMKfAsdl5Btg_soauZTCHUWQvJ25c34LMsXA528fByXYOpBPNOA6fxkF0SXbQ_7CCKFlEzLv9x--VLFsRBsjr7XOr1IEYcECLAsaibYMZg_XN52HtxMh-Z1Zn_75tG104eaTlJvVqQFaH-fQhaEuqX7H4toXbX8MO0HduTAPYs_LK2iQLwM7PDmR=w649-h433-no){:class="img-responsive"}

Jo a přidávám pár fotek toho apartmánu. Kdyz jsem ho poprvé viděl, docela dost se mi líbil, ale teď, po dvou týdnech, už mi to tak super nepřijde. Přece jen lítat pokaždé když dostanu v posteli (koukajíc na televizi) chuť na něco sladkého po schodech dolů a nahoru, je docela opruz. A dole na těch pohovkách se zas tak pohodlně neválí. No prostě děs a běs :)).