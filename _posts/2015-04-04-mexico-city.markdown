---
layout: post
title:  "Mexico City"
date:   2015-04-04 00:00:00
categories: cestování
---

Hlavní město Mexika je současně také jedním z největších měst světa. Naštěstí většina zajímavých oblastí je dostupná metrem, takže i přes šílené dopravní zácpy, co tu každý den mají, se tu dá pohybovat docela jednoduše a rychle. Tedy až na těch pár výjimek, kdy se i metro ucpe a vlaky kromě zastávek ve stanicích zastavují i uprostřed tunelu.

Co se mi tu hodně líbilo, je jak se styl “krajiny” mění podle toho kde člověk vystoupí. Historické centrum plné policistů, aut a lidí ženoucích se někam. Coyoacán s koloniální architekturou a relaxovanou kavárenskou atmosférou. Universitní městečko, kde prý studuje 300 000 studentů a dopravu v něm zajišťuje několik autobusových linek (i když veřejně přístupná část knihovny má asi pět sedaček a žádný internet). A Chapultepec, což je ohromný park se Zoo a několika muzei.

Strávil jsem tam něco málo přes týden, proběhl snad to nejzajímavější a narazil na zajímavou výstavu o Henri Cartier-Bressonovi. Jeho “streetování” ve filmu The Modern Adventure mi přišlo hodně povědomé, kdepak jsem jen tenhle styl pohybu už viděl :) …

Pár fotek odtud následuje, některé mají i smysluplný popisek.

{% include googlePhotosFotogallery.html galleryId='Ee5FHBU5TdoQwgF8A' %}
