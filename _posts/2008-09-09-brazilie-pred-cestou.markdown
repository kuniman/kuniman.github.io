---
layout: post
title:  "Vyřizování před cestou do Brazílie"
date:   2008-09-09 21:17:20
categories: cestování
---

Chronologicky to sem moc nezapadá, ale ať je to někde poznamenané.

#### Očkování
- Tetanus - přeočkovává se po 15ti letech, jednou injekcí. Pokud propadne, tak by mely být tři. Druhá je po měsíci a třetí po půl roce. Pokud je člověk pojištěný, tak by to mělo být zadara.
- Hepatitis A - dávají se dvě injekce, druhá po 6-12 měsících. Stojí 1200 za injekci, ale některé pojištovny ji snad částečně hradí (VZP prý přispívá 500,-).

Tolik k těm co jsem si zařídil. Další co by se mohly hodit jsou:
- Hepatitis B - dá se píchnout kombinovaně s Áčkem, ale jsou to tři injekce, druhá po měsíci a třetí po půl roce (samostatně myslím taky).
- Žlutá zimnice - jedna injekce, asi dost brutální. Pro celou Brazílii není povinná, ale je tu hodně oblastí, kde ji výrazně doporučují. Stojí myslím něco přes tisícovku (cca 1200-1300). Teoreticky by se měla dát získat přímo v Brazílii zadarmo, když tu človek zajde do nemocnice a tvrdí, že jede do jedné z  oblastí kde hrozí. Nezkoušel jsem a zatím se na to ani jazykově moc necítím.

Očkování je dobré zařizovat dostatečně s předstihem, protože nejenže nekteré věci se píchají na víckrát, ale taky to vetšinou nejde narvat do těla všechno najednou. Třeba mezi tetanem a hepatitidou jsem musel mít alespoň 10 dní. Žlutá zimnice začíná chránit až asi po 10 dnech a 4-7 den prý muže být docela nepříjemný. Další info viz [vakciny.net](http://vakciny.net).   

#### Papíry
Na brazilském velvyslanectví mi řekli, že požadavky na vízum má každá firma jiné a že se mám řídit tím, co po mě chtějí. Po mě chteli:
- kopii pasu + kopii překladu (jedna dvoustránka v pasu plná překladů do dalších jazyku, minimálne v nových pasech už je) - chtejí to ověřené, ale u nás se to nedělá, takže se to ověřuje až v Brazílii
- ověřený diplom - kolečko od notáře, který udělá ověřenou kopii, přes ministerstvo školství, které potvrdí pravost diplomu, přes ministerstvo zahraničních věcí, které potvrdí pravost razítka MŠMT až po brazilské velvyslanectví, které potvrdí pravost razítka MZV. Uff.
- dopis s potvrzením zkušeností - ten mi zařizuje firma, takže moc nevím, ale myslím že by to mělo mít podpis ředitele firmy a pak asi MZV a brazilské velvyslanectví
- vypnit oficiální formulář se zkušenostma
- nechtěli, ale radši jsem si taky zařídil: výpis z trestního rejstříku - nejdřív udělat klasický pro ČR a pak přejít do protější budovy a tam na počkání vygenerují další papír, který je mezinárodní. Ten pak taky přihodit do paklu pro MZV a brazilské velvyslanectví.

MZV a MŠMT ověřují na počkání, platí se myslím 30 Kč za stránku na MŠMT a 100 Kč na MZV (ale to už si moc nepamatuju). Brazilské velvyslanectví ověřuje do dalšího dne a chce 20 USD za stránku (platí se to v bance přímo na účet velvyslanectví). Další informace viz [MZV](http://www.mzv.cz/wwwo/MZV/default.asp?ido=17301&idj=1&amb=1&ikony=&trid=1&prsl=&pocc1=)