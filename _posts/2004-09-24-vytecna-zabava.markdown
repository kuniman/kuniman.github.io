---
layout: post
title:  "Výtečná zábava"
date:   2004-09-24 12:40:20
categories: blog
---

Tak jsem včera, jako čerstvý doktorand, byl na své první schůzi katedry. Dorazil jsem v dostatečném časovém předstihu, protože přeci jen pozdní příchod, kdy na mne bude upřen vyčítavý pohled ne jednoho, ale všech pedagogů, bych nemusel psychicky vydržet :).

Nakonec se to ukázalo jako výtečný nápad, protože člověk si pak mohl dostatečně vychutnat chování příchozích. Většina doktorandů má pořád ještě zakořeněný reflex, že čím dál od tabule, tím lépe a tak směřovali do zadních řad přednáškové síně. Na profesory tak zůstaly přední řady a když člověk překoná pocit, že s ním sedí v lavicích ti samí lidé, kteří ho ještě před pár lety trápili na cvičeních a u zkoušek, začne se dobře bavit. Všichni si vesele vykládají a ti na které zbylo místo uprostřed řady, přelézají lavice, aby se tam dostali. A 'akademická' čtvrthodinka se taky využívá.

Sakra, kde je ten rozdíl?