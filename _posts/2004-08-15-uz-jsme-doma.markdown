---
layout: post
title:  "Tak už jsme doma"
date:   2004-08-15 07:32:42
categories: cestování
---
*Motto: Vidíte ten rozdíl?*

Tak poslední den ve Španělsku jsme strávili nakonec v Barceloně. Kristýnka s Tomaszem procházeli město, zatímco já se Standou a Sárou, jsme navštívili Fórum 2004, přehlídku kultur, která právě v Barceloně probíhá. Viděli jsme několik pouličních představení, modely New Yorku a Tokia, expozici věnovanou jazykům (víte, že existuje 40 jazyků, kterými mluví jen jeden člověk?) a mnoho dalšího. Fóraři pak odjeli zpět do Taragony a byli odměněni výbornou večeří, kdežto měšťaři zůstali v Barceloně do dalšího dne a zato jim byl během spánku ukraden mobil.

Tam jsme je pak v pátek v poledne, již smířené s osudem, vyzvedli a vyrazili k domovu. Během noci jsme profičeli přes Francii a odpoledne jsme již obědvali kousek nad Plzní.

Autíčko nás nezklamalo a vydrželo bez problémů až dokonce, i když bylo po celou dobu naložené až po střechu, bourali nám do něj a bylo smýkáno po cestách necestách.

Díky jemu i našemu řidiči i mechanikovi v jedné osobě :).

V pondělí ještě doplním poslední fotky z digitálů a časem pak přidám i to nejlepší z kinofilmu. Tím pak bude tato cesta definitivně uzavřena.

Tak tedy naposledy zdar, tentokrát již z Prahy.