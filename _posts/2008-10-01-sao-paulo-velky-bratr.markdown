---
layout: post
title:  "Velký bratr nás sleduje"
date:   2008-10-01 19:24:53
categories: cestování
---

Ochránci práva na soukromí by asi nad místní situací moc nezajásali. Na kamery, kterých je tu na sloupech spostu a sledují kromě rychlosti i poznávací značky aut, jsem ještě zvyklý z Evropy. To, že při koupi jakékoliv SIM kary je potřeba předložit místní daňové číslo, je trochu podobné požadování průkazu totožnosti při koupi SIMky a o tom už jsem taky slyšel. Ale chtít místní daňové číslo při registraci elektronické mapy, kterou jsem dostal k průvodci po Sao Paulu? Při koupi vstupenek na festival?

Ale vrcholné číslo brazilské vlády je úplně v jiné lize. A navíc vypadá tak nevinně :). Jde v podstatě o slevu na nějaké formě silniční daně. Aby ji člověk mohl získat, je potřeba sbírat účty z nákupů a restaurací. Ty se "sbírají" tak, že při každé platbě člověk nahlásí své daňové číslo a jeho útrata se pak někde registruje a z toho pak získává tu slevu. Nevím přesně jak se to počítá, ale kouzlo spočívá jinde. Vláda tak totiž má nejen přesný přehled kde, kolik a za co utrácíte, ale může tak kontrolovat i obchody a restaurace, jestli odvádějí odpovídající daně. Dvě mouchy jednou ranou. Prostě nádhera! A lidi si to opravdu berou!
